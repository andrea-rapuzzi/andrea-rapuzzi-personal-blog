--- 
layout: ../../layouts/MarkdownPostLayout.astro
title: "Howdy"
author: "Andrea Rapuzzi"
description: "Nani sulle spalle di giganti"
image: 
    url: ""
    alt: ""
pubDate: 2023-05-28
tags: ["astro", "blog", "DIY"]
---
Dai primi anni di MSN, l’idea di costruire un mio spazio personale online è rimasta un progetto rimandato. Tra pigrizia cronica e un liceo classico poco allineato al tema, non sono mai riuscito a concretizzarlo. Fino ad oggi.

In un ecosistema digitale sempre più frammentato e con la pletora di nuvoi strumenti disponibili, valeva almeno la pena provarci, prima di finire di nuovo dentro una delle tante proposte dello Zuckerverse.

Superata la pigrizia iniziale, ho iniziato a definire i requisiti minimi per portare a terra il progetto, riassumibili in tre punti:
	•	Low budget: il sito doveva essere il più economico possibile. Niente fee mensili, niente plugin a pagamento, nessun costo non essenziale.
	•	Efficiente: veloce, facile da mantenere e focalizzato esclusivamente sul contenuto.
	•	Indipendente: il più possibile svincolato da tracciamenti e piattaforme proprietarie.

Principi semplici da enunciare, molto meno da applicare, soprattutto per un analfabeta digitale come il sottoscritto. L’uso di PaaS come WordPress o Wix avrebbe fatto salire immediatamente i costi, mettendo inoltre in discussione qualsiasi velleità di indipendenza digitale. Allo stesso modo, mantenere il sito libero da tracciamenti superflui implica rinunciare a molte soluzioni ormai standard del web moderno, come Google Fonts o numerosi plugin diffusi.

Per fortuna, persone decisamente più competenti di me hanno reso disponibili strumenti e risorse sufficienti a permettere a chiunque di costruire un sito da zero, in pochi passaggi e senza costi.

Una volta recuperate le basi di web design grazie a FreeCodeCamp e individuato Astro come framework di partenza, è bastato assemblare pochi elementi per mandare finalmente online il mio primo sito.

**Colophon**:
- **Hosting**: Netflify (costo 0€)
- **Front-End Framework**: Astro (costo 0€)
- **Font**: Fixel by MacPaw (costo 0€)
- **Dominio**: andrearapuzzi.com (24€/y)
